# Aegis 行為守則

1. **保持技術專注，維持意識形態中立。**呢個項目專注於技術並秉持中立原則。我哋唔會以開發團隊嘅名義就政治、意識形態或者其他社會議題發表任何立場。所以，如果你係都要發表意見，唔好用我哋呢個項目嘅名義；呢啲內容唔適合出現喺技術討論中，應該分開處理。

2. **所有貢獻都以技術實力為唯一評估標準。**我哋評估你嘅貢獻嘅時候，淨係會睇佢個技術價值同埋項目相關性，唔會睇你係咩身份、咩背景或者有咩聯繫，所以你唔應該喺討論中刻意強調呢啲嘢。如果看完呢條你仲係要話你係乜水嘅話，出現嘅後果同埋誤解你自己負責。

3. **以建設性態度、包容精神參與交流。**如果有人嘅提議係有理由唔夠充分之類嘅問題嘅，喺作出判斷之前，請試下了解佢背後嘅出發點，同心協力打磨提案、加強論點，因為初時睇落去好似理由唔夠充份嘅提案，背後有時都有合理嘅解釋，都可以轉變成有益嘅貢獻。反過來，如果你嘅建議被人話唔充分，希望你可以虛心面對人哋嘅意見，繼續以專業、理性嘅方式進行對話。

4. **尊重他人，保持同理心。**大家嚟搞呢件事，其實都係想幫下手啫；就算人哋真係冇你噉叻，都無謂事事為難人哋，搞到人哋難做丫嘛。為人處事，應該保持基本嘅禮貌。

你決定來幫手，即係表示你明白而且同意，「你來幫手」嘅呢個事實，唔代表你就一定可以有咩話事權或者代表地位。我哋呢個項目唔會搞咩管理團隊，亦都唔會畀任何人控制貢獻或主導方向嘅權力；所以就算你起啲咩非官方討論區、頻道或群組（例如 subreddit、Discord 伺服器之類嘅嘢）並且話你係同本項目相關嘅咩管理或者領導角色，你都唔會獲得開發團隊嘅任何承認或者支持。呢個項目嘅所有決策都淨係根據技術價值同代碼質素作出，與身份或立場無關。

